HISTORIARUM ALEXANDRI Ill, 10. 11. 21

armis arma pulsarent, mucrones in ora dirigerent.
Non timido, non ignavo cessare tum licuit: collato
pede, quasi singuli inter se dimicarent, in eodem ve-
stigio stabant, donec vincendo locum sibi facerent„
Tum demum ergo promovebant gradum, oum hostem 6
prostraverant. At illos novus excipiebat adversarius
fatigatos, nec vulnerati, ut alias solent, acie poterant
excedere, oum hostis instaret a fronte, a tergo sui

llurgerent. Alexander non ducis magis quam militisv
munia exequebatur, opimum decus caeso rege expe-
tens: quippe Dareus curru sublimis eminebat, et suis
ad se tuendum et hostibus ad incessendum ingens in¹

. citamentumx Ergo frater eius Oxathres, cum Alexan· 8
drum instare ei cerneret, equites, quibus praeerat,
ante ipsum currum regis obiecit. Armis et robore
corporis multum super ceteros eminens, animo vero
et pietate in paucis insignis, illo utique proelio cla·
rus, alios inprovide instantes prostravit, ahos in fugam
avertit. At Macedones, quc' circa regem erant, mutuae
adhortatione firmati cum ipso in equitum agmen in-
rumpunt. Tum vero similis ruinae strages erat. Circa
currum Darei iacebant nobilissimi duces, anto oculos
regis egregia morte⁴ defuncti, omnes in ora proni,
sieut dimicantes procubuerant, adverso corpora vulne·
ribus acceptis. u'Inter hos Atizyes et Rheomithres et 10
Sabaces, praetor Aegypti, magnorum exercituum prae·
fecti, noscitabantur: eirca eos cumulata erant peditum
equitumque obscurior turba. Macedonum quoque non
quidem multi, sed promptissimi tamen caesi sunt:
inter quos Alexandri dextrum femur leviter mucrone
perstrictum est* Iamque qui Dareum vehebant equi, 11
confossi hastis et dolore efferati iugum quatere et
regem curru excutere coeperant: cum ille veritus, ne
vivus veniret in hostium potestatem, desilit et in
equum, qui ad hoc ipsum sequebatur, inponitur in-
signibus quoque imperii, ne fugam proderent, indecore
abiectis. Tum vero ceteri dissipantur metu et, qua 12 z·
cuique ad fugam patebat via, erumpunt arma iacientes, Γ

 

